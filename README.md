[logo]: ../images/logo.png "Alexa For Trauma Tracker"
# Alexa For Trauma Tracker
## Introduzione
I medici dell'Ospedale Bufalini di Cesena vorrebbero interagire vocalmente con i sistemi di ausilio alle loro attività, sopratutto in quelle situazioni critiche dove poter disporre di un interazione hands-free con le applicazioni è fondamentale. L'ambito più importante è infatti proprio quello della Trauma Room, dove è già presente l'applicazione Trauma Tracker, tramite la quale è possibile registrare tutti gli eventi legati al trattamento di un caso d'emergenza, utilizzando però l'interfaccia grafica di un tablet, rendendo necessaria un'interazione fisica.<br/>
Sebbene quello citato rappresenti il contesto dove, al momento, l'opportunità è più evidente ed immediata, in generale ogni stanza d'ospedale potrebbe offrire un'interazione vocale attraverso il cui utilizzare i suoi servizi peculiari. 
L'obbiettivo è quindi quello di realizzare un sistema che permetta di interagire tramite comandi vocali con i servizi presenti, al momento o in futuro, in ospedale utilizzando Amazon Alexa come tecnologia abilitante.<br/>
Al momento i servizi con cui è richiesta l'integrazione sono Trauma Tracker e l'applicazione per comandare gli Smart Screen, il sistema dovrà essere però realizzato in modo che sia facile aggiungere nuove funzionalità. Il sistema dovrà esser capace di fornire funzionalità vocali diverse in base alla stanza d'ospedale in cui viene utilizzato.
## Istruzioni
Di seguito le istruzioni da seguire se si vuole riprodurre il sistema da noi realizzato.
### Creare una Skill Alexa e relativa Lambda Function
I passi qui descritti sono riguardanti la Skill Trauma Tracker, ma lo stesso identico discorso vale per le altre Skill realizzate, cambiando solo i file da utilizzare.
- La creazione di una Skill Alexa è molto semplice, per farlo bisogna però dotarsi di un account Alexa Developer, facilmente ottenibile tramite apposita registrazione. Una volta ottenuto l'account per creare una Skill basta seguire i semplici passi illustrati in questa [Guida Creazione Skill](https://developer.amazon.com/docs/devconsole/create-a-skill-and-choose-the-interaction-model.html) fornita da Amazon. A titolo esemplificativo riportiamo uno [screenshot](..images/AlexaConsoleJsonEditor.png) della dashboard

- Una volta inizializzata la Skill essa dovrà essere fornita di un modello d'interazione, questo modello d'interazione è totalmente configurabile tramite l'Alexa Developer Console. Dato che il modello d'interazione è già stato definito da noi esso può essere copiato dal file [InteractionModel.json](../alexa/TraumaTracker/InteractionModel.json) nel caso si voglia ricreare la Skill per TraumaTracker. Il contenuto di questo file dovrà essere incollato nella sezione JSON Editor nella dashboard relativa alla propria skill. A questo punto cliccando sul pulsante Save Model verranno mostrati tutti gli Intent ideati nel modello d'interazione. Per informazioni sul funzionamento degli intent si rimanda alla [guida](https://developer.amazon.com/docs/custom-skills/create-the-interaction-model-for-your-skill.html) di Amazon.

- A questo punto è fondamentale creare una Lambda Function di AWS in modo da poter specificare l'endpoint a cui la Skill si deve rivolgere per gestire la logica applicativa. Per creare una Skill si dovrà accedere al pannello relativo alla Lambda Management Console e cliccare sul pulsante Create Function, una volta aperta la nuova schermata si dovrà selezione l'opzione __Browse serverless app repository__, cercare l'app _alexa-skills-kit-nodejs-factskill_ e selezionarla. A questo punto si può dare il nome che si preferisce e si può fare il deploy.<br/>Ora si potrà incollare il codice presente nel file [index.js](../alexa/TraumaTracker/lambda/index.js) sostituendo tutto il contenuto dell'omonimo file index.js (sempre nel caso Trauma Tracker) presente al momento nella Lambda Function appena creata. A questo punto si può salvare e fare il deploy. <br/> l'unica modifica da apportare rispetto al codice fornito riguarda l'indirizzo dei microservizi a cui si rivolge la lambda per svolgere il suo compito, che sarà ovviamente diverso da quelli da noi utilizzati.

- A questo punto, dopo aver copiato l'indirizzo ARN della lambda function creata, lo si potrà incollare nella sezione __Endpoint__ della Alexa Developer Console. Compiuto questo passo di potrà fare la build del modello e dopo pochi minuti il sistema segnalerà l'effettiva messa in funzione.

_Si ricorda che per utilizzare le skill nei propri dispositivi Alexa Abilitated bisogna utilizzare lo __stesso__ account sia per la creazione delle Skill che per la configurazione dei Device (ad esempio Echo Plus)._
